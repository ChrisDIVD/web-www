---
layout: news
title: Reactie DIVD op betrokkenheid van DIVD vrijwilliger bij grote datadiefstal
  zaak
author: DIVD
excerpt: |-
  Op donderdag 23-2 rond 17:00 verscheen het bericht over de arrestatie van drie jonge hackers in verband met een grote gegevensdiefstal- en afpersingszaak. Een van hen was het afgelopen jaar actief als vrijwilliger voor DIVD. We zijn erg geschrokken van de feiten die nu naar buiten zijn gekomen.

  De missie van DIVD is het veiliger maken van het internet. De zaken waarvan hij wordt verdacht staan lijnrecht op deze missie. Het mag duidelijk zijn dat wij geen enkele weet hadden van criminele activiteiten van de vrijwilliger, of een vermoeden hadden dat hij zich met dit soort zaken bezighield.

---
Op donderdag 23-2 rond 17:00 verscheen het bericht over de arrestatie van drie jonge hackers in verband met een grote gegevensdiefstal- en afpersingszaak. Een van hen was het afgelopen jaar actief als vrijwilliger voor DIVD. We zijn erg geschrokken van de feiten die nu naar buiten zijn gekomen.

De missie van DIVD is het veiliger maken van het internet. De zaken waarvan hij wordt verdacht staan lijnrecht op deze missie. Het mag duidelijk zijn dat wij geen enkele weet hadden van criminele activiteiten van de vrijwilliger, of een vermoeden hadden dat hij zich met dit soort zaken bezighield.

We hebben, zodra wij vernamen van zijn arrestatie, een crisisteam gevormd, deze heeft onmiddellijk het account van de betreffende persoon geblokkeerd en zijn toegang ontzegd tot de systemen van DIVD. Kort hierna hebben wij ook een intern onderzoek gestart om te kijken of er misbruik gemaakt is van DIVD kennis of middelen tegen de DIVD code of conduct in. Hiervoor zijn geen concrete aanwijzingen gevonden. DIVD is zelf geen onderdeel van het politieonderzoek en er zijn geen gegevens bij ons gevorderd door de politie.

Het vrijwilligerschap bij DIVD als helpende hacker is nooit verenigbaar met cybercriminaliteit. Wij hebben zijn vrijwilligerschap geschorst.

Bij DIVD zijn ruim 100 vrijwilligers als helpende hacker actief. Zij hebben allemaal onze [code of conduct](https://www.divd.nl/code/) onderschreven. Wie deze code schendt, wordt direct geschorst en is niet meer welkom bij DIVD. We hebben met zijn allen de afgelopen jaren veel goeds teweeg gebracht, en vinden het erg vervelend dat de daden van een vrijwilliger dit nu in een kwaad daglicht zet.